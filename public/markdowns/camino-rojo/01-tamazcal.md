---
title: טמסקל - סווט לודג׳
date: "16/6/2023"
subject: camino-rojo
---

# טמסקל - סווט לודג' – בקתת הזעה אינדיאנית

## טקסי טמסקל קרובים

<div style="border:1px solid red; padding: 20px; margin: 20px 0">
<h4>טמסקל קיץ - תפילה לאיזון והרמוניה בין היסודות - חמישי בערב</h4>
<p>
    ביום חמישי 10 לאוגוסט בערב, נחזור ונדליק את האש לטמסקל אצלנו בעין העמק.
    עם הקיץ הלוהט, האוויר ההביל, הלחץ הגובר והחיכוכים החברתיים שמתעצמים בארץ הקטנה שלנו - נתכנס להתפלל יחד לאיזון והרמוניה בין האש, האוויר, המים והאדמה, בגוף האישי שלנו, בחברה שלנו ובטבע שסביבנו.
</p>
<strong>להגיע לכל המאוחר עד 19:30.</strong>
<div>
    כניסה לטמסקל בשעה 20:00.
</div>
<strong>הרשמה מראש! - במייל.</strong>
<div>
למען כל קשריי ויחסיי - אהו מיטאקויא אויאסין
</div>

</div>

<strong>
לפרטים נוספים ולהרשמה, אתם מוזמנים ליצור עימי קשר: medicinesweat@gmail.com, 054-6793933
Aho Mitakuye Oyasin
להתראות, מיכל
</strong>

## מהו הטמסקל (הסווט לודג')?

<div style="display:flex;margin-bottom: 20px">
  <div style="flex:2">
  הטמסקל הוא טקס קדוש ועתיק המשמש לטיהור ולתפילה.
בצפון אמריקה קוראים לו איניפי – יצירת חיים.
ובמקסיקו הוא נקרא טמאסקאל – הבית של האבנים החמות.
בקתת ההזעה (ובאנגלית סווט לודג' - sweat lodge), היא מבנה עגול ונמוך, שבמרכזו שקע מעוגל דמוי רחם.
הבקתה מסמלת את הרחם של אמא אדמה ובתוכה, במהלך הטקס, המשתתפים יוצאים למסע פנימה שמהווה מעין תהליך של לידה מחדש.
מחוץ לבקתה דולקת האש, בעזרתה מחממים אבנים.
האש מסמלת את היסוד הזכרי בקיום.

כאשר האבנים מוכנות, נכנסים המשתתפים לתוך הטמאסקאל ומתיישבים במעגל.
האבנים מוכנסות למקומן ונושאות בקרבן את האש לתוך הרחם. כך, נוצרים החיים.
הטקס הוא תהליך מובנה של ארבעה שלבים, ארבע דלתות.
העבודה בכל דלת היא עם יסוד אחר, כיוון אחר, סמליות אחרת.
במהלך הטקס שרים שירי תפילה, ונעשה שימוש בעשבי מרפא כמו מרווה ועוד, כדי לתמוך בתהליך שינוי מצב התודעה.

  </div>
  <div style="flex:1"><img src="http://www.esh-tamid.co.il/img/redPath/temazcal_israel.jpg"/></div>
</div>

<div style="display:flex">
<div style="flex:2">
המשתתפים יוצאים למסע פנימה, כל אחד למסע שלו, ועם זאת, כולם יחד מהווים גם מבנה אנרגטי מסוים שתומך גם בתהליך המשותף.

הטקס מתחיל בהדלקת האש.
מרגע זה, מומלץ למשתתפים לשבת ליד האש ולהתחיל בשינוי מצב התודעה להתבוננות פנימית.
כדאי לנסות לבדוק עם עצמינו מה הם ההתכוונויות שלנו. אם יש תפילות שבשבילן באנו, אם יש שאלות שאנו רוצים לעבוד עליהן, אם יש דברים שאנחנו רוצים לבקש לרפא.
לפעמים אנחנו שרים בזמן הזה שירי תפילה בליווי תוף המים והרעשן.
כשהאבנים מוכנות, נכנסים לתוך הסוו'ט.
הכניסה בבגדים קצרים / בגד ים / לונגי.
איש האש יגיש למנחה את האבנים פנימה, המים יוכנסו, הדלת תיסגר, והדלת הראשונה תתחיל.

</div>
<div style="flex:1"><img src="http://www.esh-tamid.co.il/img/redPath/temazcal_israel.jpg"/></div>
</div>

<div>
<strong>זמנים:</strong>
<p>
הטקס נמשך לפי שעון הטקס, שאינו מחויב לשעון הרגיל...
הכוונה היא שאין לדעת מראש כמה זמן ייקח מרגע הדלקת האש ועד לרגע הכניסה לסוו'ט ומרגע הכניסה עד לרגע היציאה.
</p>

<div style="display:flex">
<div style="flex:2">
<p>
הטקס עצמו ייקבע את הזמן.
עם זאת, סדר הגודל של הזמנים הוא בד"כ בין שעה לשעתיים מרגע הדלקת האש ועד לכניסה לסוו'ט.
ובין שעה וחצי לשעתיים וחצי בתוך הסוו'ט (כאשר בסיום כל דלת, נפתחת הדלת למשך זמן מה).
<p>
<p>בסיום הטקס, נהוג לשבת יחד סביב האש, ולחלוק מאכלים טעימים שהמשתתפים הביאו עימם, לשתות משהו חם ולנוח לפני החזרה הביתה.
</p>
<p>
רצוי לתכנן בערך 5-6 שעות.
אפשר להביא אוהל, להישאר לישון במקום, ולנסוע למחרת. מומלץ במיוחד למי שמגיע מרחוק.
</p>
</div>
<div style="flex:1"><img src="http://www.esh-tamid.co.il/img/redPath/temazcal_israel.jpg"/></div>

</div>
</div>
</div>

</div>
